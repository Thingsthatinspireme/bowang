보왕삼매론 원문과 해설
보왕삼매론 원문과 해설 자료1.

『寶王三昧念佛直指』 十大碍行 第十七

一念身不求無病 身無病則貪欲乃生

二處世不求無難 世無難則驕奢必起

三究心不求無障 心無障則所學　等

四立行不求無魔 行無魔則誓願不堅

五謀事不求易成 事易成則志成輕慢

六交情不求益我 情益我則虧失道義

七於人不求順適 人順適則內心自矜

八施德不求望報 德望報則意有所圖

九見利不求霑分 利霑分則癡心必動

十被抑不求申明 抑申明則人我未忘

是故大聖化人以病苦爲良藥. 以患難爲解脫. 以障碍爲逍遙. 以群魔爲法侶. 以事難爲安樂. 以幣交爲資糧. 以逆人爲園林. 以市德爲棄　. 以　利爲富貴. 以受抑爲行門. 如是則居碍反通. 求通反碍. 是以如來於障碍中得菩提道. 至若鴦屈摩羅之輩. 提婆達多之徒. 皆來作逆. 而佛悉與其記. 化令成佛. 彼逆吾之順. 彼毁之成也. 於學道人 若不先居於碍. 則障碍至時莫能排遣. 使法王大寶因玆而失. 可不惜

자료2. 禪門日誦

寶王三昧論

一念身不求無病 身無病則貪欲易生

二處世不求無難 世無難則驕奢必起

三究心不求無障 心無障則所學　等

四立行不求無魔 行無魔則誓願不堅

五謀事不求易成 事易成則志存輕慢

六交情不求益吾 交益吾則虧損道義

七於人不求順適 人順適則心必自矜

八施德不求望報 德望報則意有所圖

九見利不求沾分 利沾分則癡心亦動

十被抑不求申明 抑申明則怨恨滋生

是故聖人設化 以病苦爲良藥. 以患難爲逍遙. 以遮障爲解脫. 以群魔爲法侶. 以留難爲成就. 以　交爲資糧. 以逆人爲園林. 以布德爲棄　. 以疎利爲富貴. 以屈抑爲行門. 如是居碍反通. 求通反碍. 是以如來. 於障碍中得菩提道. 至若鴦　摩羅之輩. 提婆達多之徒. 皆來作逆. 而我佛悉與記　. 化令成佛. 豈非彼逆乃吾之順也. 彼壞乃我之成也. 而今時世俗 學道之人 若不先居於碍. 則障碍至時. 不能排遣使法王大寶 由玆而失. 可不惜哉. 可不惜哉.